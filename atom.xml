<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Märdi transparentsiblogi]]></title>
  <link href="http://boamaod.github.com/atom.xml" rel="self"/>
  <link href="http://boamaod.github.com/"/>
  <updated>2012-11-25T17:48:40+02:00</updated>
  <id>http://boamaod.github.com/</id>
  <author>
    <name><![CDATA[Märt Põder]]></name>
    <email><![CDATA[boamaod@gmail.com]]></email>
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Misasi on "krüptopidu"?]]></title>
    <link href="http://boamaod.github.com/blog/2012/11/24/misasi-on-kryptopidu/"/>
    <updated>2012-11-24T23:55:00+02:00</updated>
    <id>http://boamaod.github.com/blog/2012/11/24/misasi-on-kryptopidu</id>
    <content type="html"><![CDATA[<p>Sel nädalal toimus Tartus Eesti esimene krüptopidu. Mul oli au olla üks korraldajatest. Kuna olen veendunud, et krüptopidusid on vaja korraldada veel ja veel ja veel ja veel jne, siis selgitan natuke, kust ja miks see &#8220;krüptopidu&#8221; üldse võetud on ja mis on selle mõte. Loodan, et see aitab natuke kaasa tulevastele krüptopidudele.</p>

<!-- more -->


<p><a href="https://cryptoparty.org"><img style="float: right; margin: 0 0em 0.2em 1.5em;" src="http://boamaod.github.com/images/kryptopidu.png" alt="CryptoParty.org" title="CryptoParty.org"></a><p><a href="https://cryptoparty.org">Krüptopidu</a> on rahvusvaheline algatus, mille eesmäk on õpetada tavainimesele elementaarseid ja praktilisi krüptovahendeid. Niisugusel kujul tundub see natuke imelik ettevõtmine, sest mis ajast on vaja elementaarseks arvutiõpetuseks tekitada rahvusvaheline algatusgrupp? Ja mis mõttes see üldse &#8220;pidu&#8221; on?</p></p>

<p>Ent kui järele mõtelda, siis polegi see nii imelik.</p>

<p>Kuna elame ajastul, kus meie kõikvõimalikud andmed on üle Interneti digitaalselt vahetult ligipääsetavad, siis on igati loomulik kaitse soovimatu ligitikkumise eest andmete krüpteerimine — teine loomulik kaitse oleks ehk digitaalne eraklus. Tavaolukorras pole võrgujuhtme väljatõmbamine siiski realistlik ja nii jääbki kõige viimasemaks otseseks kaitseliiniks pahatahtlike uudishimutsejate eest just krüpto kasutamine. Erinevalt muudest turvalisuse tagamise vahenditest pole krüpto niivõrd tehniline vigur nagu seda on tulemüürid, viirusetõrjed jms, vaid on puhas jõuvõte.</p>

<p>Korraliku krüpto tehniliseks murdmiseks on vaja massiivselt puhast arvutusjõudu, samas kui igasugu süsteemiadministraatori taseme turvalisust tagavad vahendid võivad murduda väikeste tarkvaravigade tõttu. On selge, et iga tavakasutaja ei hakka kunagi ennast turvama süsteemiadministraatori tasemel, kuid elementaarsete krüptovahendite kasutamine on õpetatav igaühele. Just seetõttu peangi ma krüptot &#8220;viimaseks otseseks kaitseliiniks&#8221; turvalisuse tagamisel.</p>

<p>Muidugi ei ole krüpto mingi absoluutne võluvõti. Kui arvutisse on võimalik selle töötamise ajal sisse tungida ja kasutaja tegevust &#8220;otsepildis&#8221; jälgida, siis pole ka krüptost erilist tolku. Kuid oma lihtsas jõulisuses on krüpto siiski suurepärane kaitsevahend. Ülejäänud taristu eest hoolitsemine on mõistlik usaldada pigem spetsialistidele. Ma isiklikult soovitan turvaliseks opsüsteemiks <a href="http://boamaod.github.com/blog/2012/03/28/oskusest-opsysteemi-valida/">Estobuntut</a> või mõnda <a href="http://kysi-mult-linuxit.alvatal.ee/">muud Linuxi opsüsteemi</a>.</p>

<p>Kuid miks siis ikkagi &#8220;pidu&#8221;? Sest krüpto vabastab. Nagu tunnevad inimesed end vabalt ühel korralikul peol, samamoodi laseb krüpto inimesel end digikeskkonnas vabalt tunda. See on tõeline vabanemise tunne, mis saabub, kui kasutaja jõuab arusaamisele, et ja kuidas pole ta andmed ja sidekanalid peale krüpto kasutuselevõttu enam kõrvalistele tegelastele lihtsal viisil kättesaadavad. Üldiselt peaks meie privaatsfääri kaitsema riik, aga digikeskkonna areng on niivõrd kiire, et seadused ei jõua kuidagi reaalsusele järele. Seega on krüpto hädavajalik lisagarantii selleks, et digikeskkonnas peetaks pühaks neidsamu fundamentaalsed õigusi ja vabadusi, mille kehtivust tavakeskkonnas keegi ei vaidlusta: &#8220;Krüptopidu on ellu kutsutud, et pühitseda põhiseaduslikke õigusi nagu sõnumisaladus ja eraelu puutumatus&#8221;.</p>

<p>Krüptopeo algatuse leidsin ma õigupoolest netist oma igapäevase infotarbimise käigus. Pealkiri tundus huvitav ja eesmärk ülimalt sümpaatne ning juhuste kokkulangevuse tõttu saigi <a href="http://foorum.piraadipartei.ee/discussion/39/raha-ja-tegevust-tartu-noortele-piraatidele">Piraadipartei foorumis</a> välja käidud, et mõni noorem piraat võiks taotleda linnavalitsuselt raha ja peo ära korraldada.</p>


<p>Ja lõpuks nii läkski&#8230;</p>

<P><a href="https://www.facebook.com/events/457461230972942/"><img style="float: center; margin: 0 0 0 0;" src="https://fbcdn-sphotos-d-a.akamaihd.net/hphotos-ak-prn1/54224_479567215421138_512316229_o.jpg" alt="Tartu Krüptopidu koosnes seeriast nõudmisel alustavatest 20-minutilistest töötubadest eri krüptovahendite teemadel" title="Tartu Krüptopidu koosnes seeriast nõudmisel alustavatest 20-minutilistest töötubadest eri krüptovahendite teemadel"></a></P>


<p><a href="https://cryptoparty.org/wiki/Tartu">Esimene krüptopidu</a> kulges ootuspäraselt. Korraldaja vaatenurgast oli üritusel mitmeid puudusi, kuid kuuldavasti jäid osalejad rahule. Kohal oli 50 inimese ringis, osa neist tuli saama elementaarteadmisi, osa aga tuli suhtlema endasuguste kogenud krüptofännidega. Järgmistele korraldajatele soovitaks markeerida peoruumis väga selgelt kõik haruteed töögruppidesse ja muu aktiviteedi juurde, sest muidu tulevad inimesed kohale ja istuvad lihtsalt maha. Ja kui nad on juba maha istunud, siis on raske neid &#8220;häälkäsklustega&#8221; rühmitama või ruumi eri nurkadesse suunama hakata. Õigem oleks ilmselt anda kohaletulnutele kätte vahendid ja aeg intelligentseks iserühmitumiseks.</p>

<p>Korralduse käigus tekkinud krüptopeo materjalid on üleval aadressil <a href="https://github.com/kryptopidu">https://github.com/kryptopidu</a> ja neid võib lahkesti kasutada järgmiste krüptopidude jaoks.</p>

<p>Kes ei saanud osaleda, siis krüptopidusid toimub kindlasti veel. Järgmise krüptopeo kohta on olnud kuulda niipalju, et see toimub Tallinnas ja arvatavasti 2013. aasta algupoole, korraldamisest huvitatud võiks kontaktida Rogeriga <a href="mailto:roger@tlu.ee">&lt;roger@tlu.ee&gt;</a>.</p>

<p>Võtsin end lõpuks kokku ja tõlkisin ka takkajärgi ära krüptopeo manifesti — loodetavasti inspireerib see inimesi korraldama krüptopidusid või vähemalt sisustab aega järgmise krüptopeo ootamisel&#8230;</p>

<H2>Krüptopeo manifest</H2>




<p style="text-align: right"><em>Vähimal määral on inimene ta ise, kõneldes<br>
iseendana. Anna talle mask ja ta ütleb sulle tõtt!</em><br>
— Oscar Wilde</p>


<p>John Perry Barlow, <em>Electronic Frontier Foundationi</em> kaasasutaja koostas 1996. aastal &#8220;Küberruumi iseseisvuse deklaratsiooni&#8221;. See sisaldab järgnevat paragrahvi:</p>

<blockquote>
<p>Küberruum koosneb ülekannetest, seostest ja mõttest endast, reastatud seisulainena me ühenduste võrgus. Meie maailm on korraga kõikjal ja eikusagil, kuid see pole seal, kus elunevad kehad.</p>

<p style="margin-top: -0.7em;">Me loome maailma, kuhu kõik võivad siseneda vabana eesõigusist või eelarvamusist, mis lähtuvad rassist, majanduslikust võimsusest, sõjalisest jõust või sünnikohast.</p>

<p style="margin-top: -0.7em;">Me loome maailma, kus igaüks igalpool võib väljendada oma kui tahes ainulaadseid arvamusi, ilma hirmuta vaikusse või keskpärasusse sundimise ees.</p>
</blockquote>


<p>Kuusteist aastat peale seda on Internet muutnud meie kõigi elusid. See on toonud meie sõrmeotste ulatusse inimkonna koondatud teadmised. Me saame luua uusi suhteid ja jagada oma mõtteid ning elusid sõpradega üle kogu maailma. Me saame organiseeruda, ühenduda ja teha koostööd viisidel, mida pole kunagi võimalikuks peetud. See on maailm, mida me soovime anda edasi oma lastele. See on maailm vaba Internetiga.</p>

<p>Kahjuks pole saanud tõeks mitte kogu John Perry Barlow nägemus. Ilma ligipääsuta anonüümsusele onlainis pole meil vabadust eelisõigusist ja eelarvamusist. Ilma privaatsuseta pole võimaldatud sõnavabadus.</p>

<p>Väljakutsed, millega me 21. sajandil vastamisi seisame, nõuavad kogu inimkonna ühiseid tööpingutusi. Väljakutsed, millega me vastamisi seisame, on tõsised: kliimamuutused, energiakriis, riiklik tsensuur, jälgimisühiskond ja peatumatud sõjad. Me peame olema vabad ühenduma ja liituma ilma hirmu tundmata. Me peame toetama avatud lähtekoodiga projekte, mis püüavad suurendada tavainimeste teadmisi tehnoloogiast, millest me kõik sõltume: <a href="http://opensourceecology.org/">http://opensourceecology.org/</a>. Panustatagu!</p>

<p>Selleks, et teha tegelikuks oma õigus privaatsusele ja anonüümsusele onlainis, on meil vaja talguhanke korras loodud ja kogukonna poolt arvustatud lahendusi. Krüptopeod pakuvad võimaluse kohtuda ja õppida, kuidas neid lahendusi kasutada, et anda meile kõigile vahendid, mille abil nõutada oma õigust sõnumisaladusele ja anonüümsusele onlainis.</p>

<ul>

<li>Me oleme kõik kasutajad ja me võitleme kasutaja eest ning pürime kasutaja jõustamisele. Me väidame, et <em>kasutajate nõudmine</em> määrab selle, milleks arvutid on. Me usaldame inimeste ühist tarkust, aga mitte tarkvaraedasimüüjate, suurettevõtete või valitsuste oma. Me keeldume digitaalsete gulagide ahelatest, mida tahavad vallata valitsuste ja suurettevõtete vasallhuvid. Me oleme šifferpunk-revolutsionäärid.</li>

<li><em>Õigus isiklikule anonüümsusele, pseudonüümsusele ja privaatsusele on algupärane inimõigus</em>. See õigus toob kaasa elu, vabaduse, väärikuse, turvalisuse, õiguse perekonnale, õiguse elule ilma hirmu ja alanduseta. Ükski valitsus, organisatsioon või üksikisik ei tohiks hoida inimesi pääsemast ligi tehnoloogiatele, mis kinnistavad neid algupäraseid inimõigusi.</li>

<li>Sõnumisaladus on üksikisiku absoluutne õigus. Sellega paralleelselt on läbipaistvus tingimus valitsustele ja suurettevõtetele, mis tegutsevad inimeste nimel.</li>

<li>Vaid üksikisik ise omab õigust oma identiteedile. Vaid üksikisik võib valida, mida ta jagab teistega. Vägivaldsed püüded saada ligipääsu isiklikele andmetele ilma sõnaselge nõusolekuta on inimõiguste rikkumine.</li>

<li>Kõik inimesed on õigustatud saama osa krüptograafiast ja inimõigustest, mida krüptovahendid võimaldavad, seda sõltumata rassist, nahavärvist, soost, keelest, usust, poliitilisest või muust veendumusest, rahvuslikust või ühiskondlikust päritolust, omandist, sünnist ning inimese asupaigaks oleva maa või territooriumi poliitilisest või rahvusvahelisest seisundist.</li>

<li>Samamoodi nagu valitsused peaksid olema olemas vaid oma kodanike teenimiseks, samamoodi peaks olema ka krüptograafia inimeste jaoks olemas. Tehnoloogiat ei tohi inimeste eest ära sulgeda.</li>

<li>Jälgimist ei saa eristada tsensuurist ja orjusest, mille see kaasa toob. Ühtegi masinat ei tohi sundida jälgimise ja tsensuuri teenistusse. Krüpto on võti meie ühise vabaduse juurde.</li>

<li>Kood on kõne: kood on inimloodud keel. Keelata, tsenseerida või sulgeda krüptograafia inimeste eest ära — see on inimeste ilmajätmine põhilisest inimõigusest, mis kannab nime sõnavabadus.</li>

<li>Need, kes tahaksid peatada krüptograafia levikut sarnanevad 15. sajandi vaimulikele, kes püüdsid keelata trükipressi, kartes, et kõigutub nende teadmistemonopol.</li>

</ul>




<p style="font-size:smaller;"><em>Avatud tõlge: <a href="https://github.com/kryptopidu/materjal/blob/master/tekstid/manifest.md">https://github.com/kryptopidu/materjal/blob/master/tekstid/manifest.md</a></em></p>

]]></content>
  </entry>
  
  <entry>
    <title type="html"><![CDATA[Marina Weisband: Põhiasjad piraatide kohta]]></title>
    <link href="http://boamaod.github.com/blog/2012/10/27/marina-weisband-piraatidest/"/>
    <updated>2012-10-27T10:03:00+03:00</updated>
    <id>http://boamaod.github.com/blog/2012/10/27/marina-weisband-piraatidest</id>
    <content type="html"><![CDATA[<p>Täna hommikul küsitakse minult mitmekümnes intervjuus ühte ja sedasama. Tegelikult küll juba kuid. On mõned küsimused, mis ikka ja jälle esile kerkivad ning millele vastamisega nii avalikkus kui ka me ise suurte raskustega toime tuleme. Seepärast seon ma oma vastused siinkohal sellega, mis ilmselt enim huvi pakub ning kõige enam eksiarvamusi tekitab.</p>

<!-- more -->




<h2>1. Mille eest seisab Piraadipartei?</h2>


<p>Sellele küsimusele vastan ma tavaliselt osutades kolmele omavahel seotud põhiasjale:</p>

<h3>I Informatsioonivool</h3>


<p>Me kogeme ühiskonna ülemaailmset muutumist. Me moodustame omavahel võrgustiku ning tähtsaimaks kapitaliks on nüüd (vastandina põllumaale ja tööjõule) teadmised ja informatsioon. Taolisel võrgustumisel ja infovoolul on nii häid kui halbu külgi, nii väljavaateid kui riske. Me tegeleme nendega ning püüame seadusandlust selle nähtusega ühildada. Sellest tulenevad meie seisukohad hariduse (informatsiooni töötlemine), poliitilise läbipaistvuse (poliitikast tulenev infovool), kodanikualgatuse (poliitikasse suunatud infovoog), andmekaitse (informatsiooniline enesemääramine), autoriõigus (kopeeritavus ja sellega ümberkäimine) küsimustes. Ühest küljest tahame seadusi, teisalt aga poliitika tegemise stiili, mis sobiksid kokku nii ajastu kui asjaoludega.</p>

<h3>II Vabadus</h3>


<p>Kuna tänapäeva ühiskonnas on palju väga isikupäraseid indiviide, ei saa me teha poliitikat, mis rahuldaks kõiki. Me tahame aga rahuldada võimalikult paljusid. Seetõttu räägime me vabasfäärist ja isiklikust vastutusest. Igal inimesel peab olema vaba tegutsemise sfäär, mis on just nii suur, et ei kitsenda kellegi teise oma (see ei ole sama, mis anarhia, <a href="http://www.derwesten.de/nachrichten/lindner-piratenpartei-verwechselt-freiheit-mit-anarchie-id6493040.html">kulla härra Lindner</a>). Nimetatud vabasfääri ulatuses kannab inimene vastutust iseenda eest. Siit tulenevad meie perepoliitika, sõltuvuspoliitika, seisukohad kodanikuõiguste osas ning riburada ka ülejäänud.</p>

<h3>III Osasaamine ühiskonnast</h3>


<p>Ühegi inimese vabasfäär ei peaks sõltuma tema võimsusest ega rikkusest (ning see eristab meid teistest liberaalsetest erakondadest). Vabasfäär ja mänguruum eneseteostuseks tuleb tagada kõigile. Seepärast on meil palju seisukohti sotsiaalsetes küsimustes, nagu õigus saada osa ühiskonnast, alampalgast kuni tingimusteta põhipalgani, lõimimispoliitika, sõidupiletita linnalähitransport Berliinis jne.</p>

<p>Võib täiesti väita, et me oleme uudsel viisil sotsiaalliberaalsed, ilma et meid oleks parem-vasak-skeemis võimalik päriselt kuhugi paigutada. Võib-olla peaksime õieti sellest raamistikust loobuma ja vaatlema vaid sisu.</p>

<h2>2. Aga piraatidel polegi mingit sisu!</h2>


<p>Esiteks on see vale. Meie programmi leiate <a href="http://wiki.piratenpartei.de/wiki/images/0/03/Parteiprogramm-englisch.pdf">siit</a>. Meil on ka osaliselt äärmiselt detailseid ja konkreetseid nõudmisi koguni riiklikul tasandil, kui vaadata näiteks plaanitavat autoriõiguse reformi, mille raames tahame muuta 86 üksikparagrahvi. Probleem on aga mujal. Nimelt selles, et meil on vastused küsimustele, mida veel ei esitatagi. Küsimused, mis kerkivad esile nelja või viie aasta pärast ning on siis üliaktuaalsed. Küsimused, mis nõuavad vastuseid. Näiteks: kuidas tagame Interneti kasutamise võimaluse demokraatlikus protsessis valimisarvuteid kasutamata? Siin on palju küsimusi.</p>

<p>Seevastu pole meil üheseid vastuseid küsimustele, mis on praegu üliaktuaalsed, nagu näiteks võlakriis. Rahvas karjub: &#8220;Ei saa ju olla, et ühel erakonnal pole vastust nii olulisele küsimusele!&#8221; See peab paika. Vähemasti mitte ühelgi suuremal erakonnal. Enamikul väikestel erakondadel pole aga sellele vastust, nad keskenduvad teemadele, mis neid üldse selleni viis, et moodustada erakond. Mida seejuures ei tohi aga tähelepanuta jätta: veel pool aastat tagasi me olime väike partei. Meil polnud mõjujõudu, keegi ei küsinud meilt vastuseid ega tundnud huvi. Ning see on see, millele me olime suunatud: et meil on veel palju aega. Niisiis tegelesime tulevikuküsimustega ning ootasime oma aja saabumist. Ja ühtäkki meid valiti.</p>

<p>See on suurepärane ja hea. Me kohaneme kiiresti uute tingimustega. Vähemalt seda me suudame hästi. Me tahame novembris vastu võtta majandusprogrammi, et täita ka viimane suur lünk. Ja meil on vaja veel detailsemaid vastuseid. Kuid selleks on veidi aega vaja. Muutused on tulnud oodatust kiiremini. See pole erakonna eksimus, see on probleem, mis meil tuleb lahendada. Kõige parem on teha seda üheskoos.</p>

<p>Nii et kas meil on programm? Jah. Suurepärane programm. Kas me võiksime niisiis kohe valitsema asuda? Ei. Tahame me seda üldse? Ei.</p>

<p>Tuleb aeg, mil teistel erakondadel, kel praegu on vastus kõigele olemas, tuleb vastustest puudu. Siis saame me loodetavasti toeks olla.</p>

<h2>3. Piraadid on ettearvamatud!</h2>


<p>Vale jutt, me oleme demokraatlikud. Meie kandidaadid pole etteaimatavad, sest neid ei määra juhatus, vaid nad valivad lihtliikmed, mis on meie demokraatlik baas. Meediale see meie juures ei meeldi, aga selline demokraatia kord on. Meie programmipunktid võetakse vastu liikmete häälteenamusega. Saavad need siis sellepärast olema missugused tahes? Teeb see meid ebausaldusväärseks? Ei. Kõik programmipunktid juhinduvad printsiipidest, mis said juba esimese punkti juures välja toodud. Need seisavad meie aluspõhimõtetes. Aga muus osas: mis saaks olla usaldusväärsem sellest, mille kõik koos on pikas ja närvesöövas demokraatlikus protsessis välja töötanud? Sellised asjad on vähemasti püsivad. On vaja suurt massi, et neid muuta. Selleks ei piisa ühe inimese kursimuutusest. Seega oleme me koguni usaldusväärsemad.</p>

<p>Eeldatavasti ei oleks me mugav koalitsioonipartner. Esiteks tahaksime me teiste parteide seisukohalt ilmselt liialt palju asju avalikult ajada, teiseks ei meeldi meile fraktsioonist tulenev sund. Meile on rohkem meelt mööda töötamine vahelduvate enamustega, kuna see peegeldab palju paremini vahekordi elanikkonnas. Muidu ju otsustaks 4%, kas valitseb mustkollane või punaroheline koalitsioon, mis oleksid valitsustena täiesti erinevad, olgugi et 4% pole kuigi suur erinevus.</p>

<h2>4. Mis on piraatide saladus?</h2>


<p>See, et saladust ei ole. Me teeme poliitikat nii, nagu me tahame, et see oleks, oma äranägemise järgi ja nii, nagu me õigeks peame. Pole mingit salaplaani. Me usume oma eesmärkidesse, ning seejuures ei ole meile võim tähtis. Kas me ka selliseks jääme, on oluline küsimus. See sõltub meist endist. Ma arvan, et veel mõnda aega.</p>

<p>Ja senikaua kuniks see nõnda on, on vaid üks tee Piraatidest lahtisaamiseks: kopeerige meie nõudmisi, kopeerige meie stiili! Kopeerige meid! Tehke seda kõike meist paremini! Ja ärge püüdke teha seda lihtsalt kasutades sõna &#8220;infopoliitika&#8221;!</p>

<p>Need on põhimõttelised kaalutlused, millest ma intervjuudes või kodanikele vastates lähtun. Võib-olla parandate midagi, seda võite teha kommentaarides. Aga ma pean oluliseks selle juurde jääda ja seda levitada.</p>

<p>Nii et levitage seda, kui leiate, et see võiks abiks olla.</p>

<h2></h2>


<p><a href="http://wiki.piratenpartei.de/Benutzer:Marina"><img style="float: left; margin: 0 1.5em 1em 0;" src="http://boamaod.github.com/images/weisband200.jpg" alt="Marina Weisband" title="Marina Weisband"></a><p style="font-size:smaller;"><em><a href="http://wiki.piratenpartei.de/Benutzer:Marina">Marina Weisband</a> oli Saksamaa Piraadipartei poliitikajuht maist 2011 kuni aprillini 2012, mil Piraadipartei esindajad osutusid valituks Berliini ja Saarimaa liidumaade parlamentidesse (tulemused vastavalt 8,9% ja 7,4% häältest).</p></p>

<p style="font-size:smaller;">Weisband astus oma kohalt tagasi vahetult enne Schleswig-Holsteini ja Põhja-Rein-Vestfaali liidumaade parlamentide valimisi (8,2% ja 7,8%), et kirjutada valmis oma psühholoogia eriala lõputöö Münsteri ülikoolis.</p>




<p style="font-size:smaller;">Ülaloleva blogipostituse avaldas Weisband 26. märtsil 2012 ja see on tema tagasivaade tegevusele Saksamaa Piraadipartei poliitikajuhina.</em></p>




<p style="font-size:smaller;"><em>Tõlgitud allikast: Marina Weisband — <a href="http://www.marinaslied.de/?p=714">Das Grundlegende an den Piraten</a> (tekst: <a href="https://twitter.com/Afelia/status/205791791079886848">CC-BY+NC+ND</a>, foto: korbinian_polk <a href="http://www.flickr.com/photos/62974746@N06/5727521972/">CC-BY</a>)</em></p>



]]></content>
  </entry>
  
  <entry>
    <title type="html"><![CDATA[Meeleavaldustest Internetis. Esimene osa]]></title>
    <link href="http://boamaod.github.com/blog/2012/10/24/meeleavaldustest-internetis-1/"/>
    <updated>2012-10-24T17:55:00+03:00</updated>
    <id>http://boamaod.github.com/blog/2012/10/24/meeleavaldustest-internetis-1</id>
    <content type="html"><![CDATA[<P>Eelmisel nädalal lugesin &quot;Postimehes&quot; kokku kuus artiklit Interneti-meeleavalduste teemal. Kolm neist pidasid mõistlikuks teema üle edasi mõtelda <A HREF="http://arvamus.postimees.ee/1006584/siim-tuisk-anonymous-pole-organisatsioon-vaid-kubermeeleavaldus"><sup>[1]</sup></A> <A HREF="http://arvamus.postimees.ee/1007742/oudekki-loone-kuberrunnakud-kui-meeleavaldus-suureparane-idee/"><sup>[2]</sup></A> <A HREF="http://arvamus.postimees.ee/1009730/kari-kasper-kus-asub-interneti-vabaduse-valjak"><sup>[3]</sup></A>, kolm püüdsid aga sellekohased arutelud ilma argumentidesse süüvimata kõrvale lükata <A HREF="http://arvamus.postimees.ee/1008108/linnar-viik-terroristlik-retoorika-pole-veebidemokraatia/"><sup>[4]</sup></A> <A HREF="http://arvamus.postimees.ee/1008964/urmo-kubar-anonymous-surus-vastase-vaikima/"><sup>[5]</sup></A> <A HREF="http://arvamus.postimees.ee/1009076/alo-raun-anonuumne-terroriavaldus"><sup>[6]</sup></A>. Kuna neist viimastest vähemalt kaks on minu jaoks seni jätnud võrdlemisi aruka mulje, siis olin üllatunud ja omajagu pettunudki.</P>




<!-- more -->




<P>Sama nädala lõpus avanes mul endal võimalus käia seda teemat ka <A HREF="http://vikerraadio.err.ee/helid?main_id=1889501">Vikerraadio &quot;Huvitajas&quot;</A> korra arutamas. Lisaks olen pingeliselt aru pidanud nii <A HREF="http://kogukond.org/">Eesti Interneti Kogukonna</A> kui <A HREF="http://piraadipartei.ee/">Eesti Piraadipartei</A> jt aktivistide/huvilistega. Järgevad tiraadid ongi kõigi nende arutelude sete.</P>




<H2>Millest üldse jutt käib?</H2>




<P>Kui me räägime Interneti-meeleavaldustest, siis me ei räägi Anonymousest. Me ei räägi ülepea tingimata anonüümsetest meeleavaldustest. Kuigi DDOS-tüüpi ummistusaktsioonid on hetkel Interneti-meeleavalduse musternäiteks, siiski ei räägi me ka tingimata ainult veebide ummistamise aktsioonidest. Me räägime Interneti-meeleavalduse vormidest üldse.</P>




<P>Sellisena on tegu kodanikuõiguste küsimusega, kuivõrd igas demokraatlikus riigis on eri vormides avalike koosolekute korraldamise õigus sõnavabaduse lahutamatuks osaks. Ka Eesti Vabariigi põhiseadus sätestab õiguse &quot;ilma eelneva loata rahumeelselt koguneda ja koosolekuid pidada&quot;, mille raames pakub <em>Avaliku koosoleku seadus</em> omakorda välja lõpetamata nimekirja meeleavalduse eri vormidest, milleks on &quot;demonstratsioon, miiting, pikett, religioosne üritus, rongkäik&quot;.</P>




<P>Veebide ummistamise aktsioone arutades olen märganud kahte enda arvates tähelepanuväärset kalduvust.</P>




<P>Esiteks on ummistamise vastu paljud turvaeksperdid jm IT-inimesed. Nende meelest on veebiummistamine üks ohtlik tüütus. Ummistajate tõrjumise asemel võiks ju tegeleda millegi asjalikuga, ja alati on oht, et ummistajad võtavad maha mingi tõeliselt olulise teenuse. Mõned nüüdsed eksperdid omavad kogemusi mõlemast leerist, sest on kunagi ise osalenud Anonymouse aktsioonides. Seetõttu teavad nad omast käest, kui kontrollimatult sellised aktsioonid Internetis kulgeda võivad.</P>




<P>Teiseks on märgatav vaatenurk, mille esindajad püüavad hoida kilbil meie rahvuslikku e-riigi kaubamärki. Nad kutsuvad üles konstruktiivsusele ja on mõnevõrra pahased, et keegi kohalikest meie edulugu lörtsida tahab. Ka muretsevad nad selle pärast, et meie järeltulevad põlved oleks sellesse edulukku initsieeritud ega teeks midagi, mis võiks nende tulevikku meie helesinises e-riigis rikkuda. Kui selle vaatenurga esindaja pole eriti kursis e-valdkonna köögipoolega, siis kasutab ta ummistusaktsioonide selgitamisel kohatuid võrdlusi, jätab tähelepanuta olulisi seikasid ja eksib oluliste tehniliste nüansside suhtes.</P>




<P>Sellises taustsüsteemis pole eriline ime, et kodanikuõiguste külg on asja juures võrdlemisi arutamata jäänud. IT-inimesed on rohkem praktikud ega tunne selliste küsimuste vastu sügavamat huvi. Nemad tahavad, et arvutisüsteem töötaks. E-riigi usku inimesed aga mõtlevad pigem oma visiooni raamides ega taha sinna kõrvale lubada küsimusi tekitavaid paradigmasid. Seda viimast võib muuseas märgata ka nii ID-kaardi kui e-valimiste teemade puhul.</P>




<P>Samas tuleb IT-ekspertide rahustuseks kohe ütelda, et kui räägitakse ummistusaktsioonide seadustamisest, siis pole ükski selle eestkõneleja pakkunud välja, et igasugune ummistamine tuleks lubada. Pigem on toodud erineva tugevusega väiteid alates sellest, et hulk juba toimunud ummistusaktsioone on olnud oma loomult igati õiguspärased poliitilised meeleavaldused, kuni selleni, et teatud tingimustel elluviidud ummistusaktsioonid võivad vastata õiguspärase poliitilise meeleavalduse nõudmistele. Emmal-kummal juhul väärib asi igatahes arutamist.</P>




<p><iframe width="480" height="360" src="http://www.youtube.com/embed/59AlNnX_Ksg" frameborder="0" allowfullscreen></iframe>
</p>




<H2>Ilgelt tahaks ummistada!</H2>




<P>Miks me üldse ummistusaktsioonidest räägime? Üks põhjus on kindlasti see, et nende puhul ei toimu (või vähemalt ei pea toimuma) võõrasse arvutisüsteemi sissetungimist. See teeb ummistusaktsioonid muudest piiripealsetest arvutisüsteemi häirimise vormidest ühtedeks üldsusele vastuvõetavamateks. Ka on sellised aktsioonid mõteldavad analoogias istumisprotestide või muude tavakeskkonna protestidega, kus inimesed oma kohaloluga mõnes kohas rahumeelselt midagi takistavad ja niimoodi oma meelsust näitavad. Mistahes analoogiad pole muidugi kunagi täielikud, kuid nad annavad antud juhul siiski kinnituse, et ummistusaktsioonide puhul pole tegemist millegi enneolematuga ja et õigupoolest on tegu asjaga, millesarnaseid me oleme nõus teatud tingimustel lubama.</P>




<P>Miks üldse on ummistamist vaja? Miks ei või piirduda nt petitsioonide vms kampaaniatega, nagu manitseb meid tegema Linnar Viik? Kas midagi sellist nagu infosüsteemi ummistamine saab üldse kuidagi olla põhiõigus?</P>




<P>Esiteks tasub mõtelda sellele, et miks me lubame eri meeleavalduse vorme tavakeskkonnas. Ilmne põhjus on kindlasti see, et demokraatia pole üheplaaniline nähtus. Samamoodi nagu võimude lahusus tagab demokraatia elujõulisust, tagab seda ka eri sõnavabaduse vormide mitmekesisus. Seetõttu on igasugu piirangud sõnavabadusele alati väga kahtlased, ja targem on neid varakult vältida, kui pärast kahetseda.</P>




<P>Kui võrrelda tuntumate meeleavalduse vormidega, siis ummistamine vastab oma üldiste taotluste poolest piketile, kus kogunetakse meelt avaldama mõne probleemse asutuse juurde eesmärgiga anda oma meelsusest teada nii selle asutuse juhtidele, töötajatele, asutuse klientidele kui ka asutuse naabritele ja tagatipuks veel lihtsalt üldsusele. Ühtlasi häiritakse piketeerides asutuse tööd, mõnikord leebemalt, aga mõnikord halvates töö teatud ajaks täielikult. Piketeerijate hulk ei ole seejuures oluline, tegu on enamasti aktivistide grupiga, mis soovib tõstatada avalikkuse ees mõnda teemat, mis muul juhul tähelepanuta jääks. Avalikkust sunnitakse probleemi märkama oma aktiivse kohaloluga otse probleemi algallika juures.</P>




<P>Selleks kõigeks pakub võimaluse meie tavaline füüsiline keskkond koos meie demokraatlike põhiõigustega. Pole lihtsalt optimaalne piirata liikumisvabadust ja sõnavabadust sellisel viisil, et inimesetel poleks võimalik koguneda mõne asutuse juurde ja ajutiselt selle tegevust halvata. Lisaks sellele, et tegu on väljakujunenud demokraatlike printsiipidega, takistaks sellised piirangud ka muid vabadusi, mistõttu oleks häiritud kõikvõimalikud muud valdkonnad alates pereelust kuni kaubanduseni. Selle kõige tõttu võime küll leigevereliste eestlastena toriseda, kui mõni aktivist jälle kuskil avalikus kohas oma südant ruuporisse puhtaks karjub, aga me siiski lepime sellega — või vähemalt meie seadused teevad seda.</P>




<P>Pean igati loomulikuks, et sarnasel viisil tahetakse meelt avaldada ka Internetis.</P>




<P>Kui alustada kõige lihtsamast, siis juba see fakt, et ummistusaktsioonid toimuvad, näitab, et digikeskkonnas leidub koht, mis loomu poolest sobib nendeks meeleavaldusteks. Juhin tähelepanu, et meeleavaldusi saab mõttekal viisil korraldada ainult ruumis, mis ei ole nende instantside täieliku kontrolli all, mille vastu meelt avaldatakse. See on üks meeleavalduste põhimõtteline tingimus ja see on ühtviisi täidetud tavakeskkonna piketi kui ka Interneti ummistusaktsiooni puhul. Nagu nt ka linnavalitsuse hoone esise platsi puhul, on ka serverite ees olev ribalaius põhimõtteliselt avalikus kasutuses ning selles toimuv liikumine kontrollitav ainult suurte tagasilöökidega liikumisvabadusele.</P>




<P>Jätab külmaks? Mulle tundubki, et infoühiskond pole veel nii kaugele arenenud, et Internetti käsitletaks avaliku ruumina täies õiguslikus mõttes ja et meie põhiõigusi Internetis võetaks sama tõsiselt nagu mujal.</P>




<H2>Ummistamisest intelligentsemalt</H2>




<P>Usun, et ülaloleva ummistamisjutu peale ütleks juhuslikult valitud arvutisüsteemi haldaja tõenäoliselt, et olgu, olgu, tore on, aga enda serveri ees ma neid vandaale näha ei taha ja sellisele asjale tuleb keeld peale panna. Ilmselt sellise üldise sentimendi raames asi niimoodi kujunenud ongi, et <em>Karistusseadustik</em> lubab panna inimese &quot;arvutisüsteemi toimimise takistamise&quot; eest kuni viieks aastaks vangi. Arvutisüsteemide haldajad laseks ilmselt heal meelel kõik oma süsteemid &quot;elutähtsateks teenusteks&quot; tituleerida ning keelata nendes profülaktiliselt kõik toimingud, mida üldiselt avalikus ruumis lubatakse.</P>




<P>Seejuures on märkimisväärselt veider, et IT-inimesed on üldiselt infovabaduse suhtes meelestatud väga positiivselt. Seletan seda vastuoksust endale keskmise IT-inimese pragmaatilise hoiakuga. Tegeldakse sellega, mis on oluline konkreetsete probleemide lahendamiseks, ega vaevuta süüvima IT-valdkonna kodanikuõiguste küsimustesse ja sellesse, missuguseid tagasilööke võib hiljem tuua mõni praegu mõistlikuna tundunud pragmaatiline lahendus.</P>




<P>Õnneks pole see siiski täiesti universaalne nähtus.</P>




<P>Ummistusaktsioone on õigustanud nt vaba tarkvara liikumise algataja <A HREF="http://www.guardian.co.uk/commentisfree/2010/dec/17/anonymous-wikileaks-protest-amazon-mastercard">Richard Stallman</A>. Samuti on teinud ettepaneku taoliste aktsioonide legaliseerimiseks Hollandi liberaalne erakond <A HREF="http://www.infosecurity-magazine.com/view/26525/">D66</A> (seesama, mis oli koos Euroopa Parlamendi piraatide/rohelistega üks jõulisemaid ACTA-vastaseid). Ka leidub <A HREF="http://www.theatlantic.com/international/archive/2012/10/hacktivists-advocate-meet-the-lawyer-who-defends-anonymous/263202/">advokaate</A>, kes on valmis <em>pro bono</em> kaitsma Anonymouse nime all ummistusaktsioone korraldanud häkkereid.</P>




<P>Eraldi väärib mainimist, et Saksamaal on apellatsioonikohus 2006. aastal <A HREF="http://www.edri.org/edrigram/number4.11/demonstration">mõistnud õigeks</A> ühe ummistusaktsiooni korraldaja. Tegu oli aktsiooniga, millega protestiti Lufthansa lennukompanii osalemise vastu asüülitaotlejate deporteerimisel. Ka selle aktsiooni järel, kus olevat osalenud 13 000 kodanikku oma arvutitega, tõstatati küsimus asja legaalsuses ja vehiti nii terrorismi kui muude sildistamistega, kuid asi lõppes siiski õigeksmõistva otsusega.</P>




<P>See ei tähenda aga, et ummistamine oleks Saksamaal legaliseeritud, sest 2011. aastal <A HREF="http://www.internet-strafrecht.com/denial-of-service-urteil-strafbar-ddos/internet-strafrecht/internetstrafrecht/">mõisteti üks ummistaja jällegi süüdi</A>. Märkimisväärne erinevus Lufthansa-juhtumiga võrreldes oli aga, et sellel ummistajal polnud poliitilisi motiive, vaid ta tegeles lihtsalt väljapressimisega ning kasutas selleks kuritegelikul teel omandatud robotvõrku.</P>




<P>Seega pole sugugi otsustatud, mismoodi vaataks asjale kohus praegu, kui mõni organisatsioon otsustaks taas korraldada poliitilise meeleavalduse ummistamine vormis. Saksamaa — nagu ka Eesti — on praeguseks liitunud <A HREF="https://www.riigiteataja.ee/akt/550359">Budapesti arvutikuritegevusvastase konventsiooniga</A>, mille järgi peab arvutisüsteemi häirimine olema kriminaalkuritegu. Selle ja pronksiöö rahutuste koosmõjus on ilmunud ka meie oma <em>Karistusseadustikku</em> punkt, mis keelab &#8220;arvutisüsteemide toimimise takistamise&#8221;.</P>




<P><a href="https://twitter.com/IlvesToomas/status/256852346062135296"><img style="float: center; margin: 0 0 0 0;" src="http://boamaod.github.com/images/cyberhavoc.png" alt="If you want to cause cyberhavoc, check that your country has not signed the Budapest Cybercrime Convention.Otherwise, you may be in trouble." title="If you want to cause cyberhavoc, check that your country has not signed the Budapest Cybercrime Convention.Otherwise, you may be in trouble. "></a></P>




<P>Kas see tähendab ummistusaktsiooni korraldaja mõistetaks Eestis ilma pikemalt mõtlemata süüdi kriminaalkuriteos?</P>




<P>Ma pole jurist, aga mul on alust arvata, et see sõltub küllaltki tugevalt konkreetsest aktsioonist. Samasuguse suhtumise on ummistusaktsioonidesse kujundanud ka märkimisväärne hulk teemaga tegelevaid teadlasi. Kui ummistamine on käsitletav sõnavabaduse rakendamisena, siis ei tohiks see olla kuritegu, liiati siis veel kriminaalkuritegu — mistõttu võib kohus teatud juhtudel vabalt otsustada, et arvutisüsteemi töö takistamise paragrahv kaotab fundamentaalsema sõnavabaduse printsiibi tõttu mõjujõu.</P>




<P>Ühesõnaga, arutamist on nende teemadega seoses küllaga.</P>




<H2>Kübermeeleavalduste taustsüsteemist</H2>




<P>Minu jaoks on kogu temaatika taustaks tegelikult kaks küsimust: (1) Kas digikeskkonnas kehtivad üldjoontes needsamad õigused, mis tavakeskkonnas? (2) Kui kehtivadki, kas siis Internet on piisavas tähenduses avalik ruum, et seal võiks korraldada eri tüüpi meeleavaldusi, sh vaidlusaluseid ummistusaktsioone?</P>




<P>Neile kahele punktile toetust leida pole kuigi keeruline. Näiteks kuu aja eest kinnitas president Toomas Hendrik Ilves <A HREF="http://www.postimees.ee/983904/ilves-eestis-peetakse-valjendusvabadust-kuberruumi-inimoiguseks/">oma pöördumises</A> Eesti järjekordse esikoha puhul Interneti-vabaduse edetabelis: &quot;Küberruumis peavad fundamentaalsed õigused olema kaitstud samasuguse pühendumisega nagu mujal.&quot; Sama nõuavad <A HREF="http://piraadipartei.ee/avalik-kiri-tunne-kelamile">ühes oma manifestidest</A> ka Eesti Piraadipartei aktivistid: &quot;Oleme veendunud, et ka digikeskkonnas kehtivad kodanikele üldjoontes samasugused õigused, vabadused ja kohustused nagu tavakeskkonnas.&quot;</P>




<P>Kui ühte seisukohta kinnitavad nii infoühiskonna oma südameteemaks võtnud president kui ka kõige järelejätmatumad infovabaduse eestkõnelejad, siis paistab meil olevat suhteliselt valdav konsensus, et põhiõigused peavad olema ühtviisi tagatud nii tava- kui digikeskkonnas.</P>




<P>Küberruumi meeleavaldustesse puutuvad põhiõigused oleks siis ilmselt põhiseaduses sätestatud &quot;õigus ilma eelneva loata rahumeelselt koguneda ja koosolekuid pidada&quot; ja seda võimaldav &quot;õigus vabalt liikuda&quot;.</P>




<P>Tasub muidugi tähele panna, et president Ilves ise tegelikult oma printsiibist alati kinni pole pidanud, näiteks 2012. aasta kevadel suutis ta <A HREF="http://www.president.ee/et/meediakajastus/intervjuud/7449-qjaergmine-vaeljakutse-kueberkaitseq-diplomaatia-mai-2012/">ühes oma teises pöördumises</A> panna ilma kulmu kergitamata ühte patta ummistusaktsioonid, terrorismi, küberrünnakud, piraatluse, tööstusspionaaži ja palju muud huvitavat. Kuigi ma tunnustan selles pöördumises rõhutatud üldist taotlust leida viise, kuidas tagada riigi, ettevõtete ja eraisikute turvalisus küberruumis, on siiski ilmne, et seda valgustatud arusaama, et ka küberruumis peavad põhiõigused kaitstud olema, sellest tekstist ei leia.</P>




<P>Siit paistab aga veel üks oluline asi, mis takistab meil nende teemade adekvaatset arutelu, nimelt sildistamine.</P>




<P>Kuigi <em>Karistusseadustiku</em> <STRONG>terrorikuritegude</STRONG> paragrahvis on mainitud &quot;arvutisüsteemi toimimise takistamist&quot; (või sellega ähvardamist), siis pole mistahes ummistamise eesmärk automaatselt &quot;tõsiselt häirida riigi poliitilist, põhiseaduslikku, majanduslikku või ühiskondlikku korraldust&quot; või &quot;tõsiselt hirmutada elanikkonda&quot;. Terrorism on tänapäeval üks liiga varnast võtta õigustus kodanikuvabaduste piiramiseks, näideteks on siin huvipakkuvate isikute korduvad põhjalikud läbiotsimised lennujaamades või aktiivsete meeleavaldajate profülaktilised arreteerimised.</P>




<P>Lisaks sellele on terrorismi musterjuhuks siiski pigem midagi, millega ohustatakse asjassepuutumatute inimeste elusid ja/või rahvusvahelist julgeolekut. <A HREF="http://www.eki.ee/dict/ekss/index.cgi?Q=terrorism">EKSS</A>-ist loeme näiteks, et terrorism on &quot;süstemaatiline vägivalla kasutamine või sellega ähvardamine poliitiliste v. sotsiaalsete eesmärkide saavutamiseks&quot;. Pole mingit põhjust midagi sellist ilma lisatingimusteta kõigile ummistusaktsioonidele omistada. Seega minu poolt suur &quot;böö&quot; kõigile, kes võtavad asja arutades ühena esimestest asjadest välja terrorismimalaka.</P>




<P>Kas ummitusaktsioonid on <STRONG>küberrünnak</STRONG>? Aktiivset tegutsemist mistahes eluvaldkonnas võib kirjeldada &quot;rünnaku&quot; metafooriga. Reporterid &quot;ründavad&quot; küsimustega ministrit jne. Kui adekvaatne on infosüsteemide ummistuste korraldamisel seos sõjandusega? Kas toimub kõigi väeosa allüksuste koordineeritud pealetung vastase positsioonidele vms? Mis väeosadest me siin üldse räägime? Otseses mõttes sõdivad siiski riigid vm võrreldavad üksused. Seega osutused &quot;kübersõjale&quot; võiks minu arvates koos terrorismimalaka, Punaste Brigaadide ja Al Qaidaga kappi tagasi panna. Samas, asja ajavad siin segaseks ka ummistamistega kuulsaks saanud Anonymouse aktivistid ise, kes kasutavad oma tegevuse kirjeldamisel ka militaarset sõnavara ja annavad sellega alust tembeldamiseks.</P>




<P>Samas tuletan meelde, et kui me räägime ummistusaktsioonide kui selliste lubatavusest, siis pole mõtet jääda kinni üksikutesse meile tuntud näidetesse, vaid me peaksime tõusma teatud mõistlikule üldistustasemele. Kui ummistamist korraldavad tsiviilisikud ning nad teevad seda mingil isikuvastast vägivalda mitte sugereerival viisil, siis ei näe ma põhjust, miks peaks nende tegevust &quot;rünnakuks&quot; nimetades kuidagi eriti tähendusrikast nägu tegema. Pigem võiks püüda mitte trollida arutelu sõjandusterminite kasutamisega.</P>




<H2>Kas Internet on avalik ruum?</H2>




<P>Lisaks küsimusele, et kas Internetis kehtivad harjumuspärased demokraatlikud põhiõigused, on oluline uurida, kas Internet on üldse avalik koht. Sest oma sõnavabaduse rakendamine meeleavalduse vormis on määratletud selliselt, et seda võib teha eelkõige avalikus ruumis.</P>




<P>Avaliku ruumi sõnaselget definitsiooni ma seadustest leida ei suutnud, kuid <A HREF="http://www.bioneer.ee/eluviis/sots/aid-9432/Avalik-ruum-%E2%80%93-kas-hambutult-kaitstud-%C3%BChishuvi-">eri diskussioonides</A> jääb kajama seisukoht, et avalik ruum on midagi, kuhu pääsevad kõik võrdsetel alustel ja võivad seal ka viibida võrdsetel alustel. Mistõttu pole avalik ruum mitte ainult linnaväljak, vaid ka supermarket. Tõsi viimane on küll eravalduses olev avalik ruum ja seetõttu mingis tähenduses poolavalik ruum.</P>




<P>Igasuguses avalikus ruumis on mingid reeglid selle kohta, kuidas seal käituda, sh kuidas tagada ruumi ühine kasutamine eri huvidega inimeste poolt. Avalikus ruumis saab ühtlasi asu avalikkus (või avalik sfäär), mis on sisuliselt kujuteldav koht, milles kodanikud arutavad avalikku huvi pakkuvaid asju, koonduvad oma seisukohtade eest seismiseks jne. Tegemist on nähtusega, mis moodustab suure osa meie demokraatiast. Avalikkus võib seejuures teostuda nii pargis kui ka kohvikus, aga ka ajalehes või televisioonis, kuid vajab teostumiseks siiski avalikku ruumi mingisugusel elementaarseimalgi kujul.</P>




<P>Internet oleks seda malli järgides suures ulatuses eravalduses olev avalik ruum, sest andmekandjad ja sideliinid kuuluvad enamasti kellelegi. Kui otsida Internetist absoluutses mõttes avalikku ruumi, siis võiks põhimõtteliselt püüda märgitseda eraldi avaliku ruumina nt riigiametite jms valduses olevad seadmed ja sideliinid. See võimaldaks meil leida Internetis harjumuspärase avaliku ruumi linnaväljaku tähenduses, samas on selline eristus praktikas kasutu.</P>




<P>Nimelt minnakse sellesse tavamõistes avalikku ruumi ikkagi läbi hulga eravalduses olevate avalikuks kasutuseks mõeldud seadmete, tehes seda väga intensiivselt, enamasti mitmeid kordi sekundis. Näiteks veebilehe vaatamiseks saadetakse lehte sisaldava andmekandja poole mitmeid päringuid, millele seda andmekandjat vahendav süsteem mitmel viisil vastab. Nii käib lihtsa veebilehe vaatamisel üks andmepakettide pidev edasi-tagasi sõelumine läbi eri omanike valduste, ja on suhteliselt mõttelage püüda määratleda, et kas õiguslik subjekt on selle kõige käigus nüüd avalikus ruumis või poolavalikus ruumis või kas üldse saab inimese kohalolu Interneti teatud paigas määrata pakettide järgi, mida tema arvuti edastab ja mis Internetis omasoodu sihtmärki otsivad.</P>




<P>Erinevalt pealiskaudsele vaatajale avanevast pildist pole Interneti tuumaks siiski mitte teatud kasutustingimustega veebisaidid, vaid pigem TCP/IP protokollistik. Vint Cerf, üks selle protokollistiku autoreid <A HREF="http://techpresident.com/news/22726/timeline-update-why-tcpip-inherently-political-according-vint-cerf-one-its-inventors">kinnitab</A>, et tegu on poliitiliste järelmitega protokollistikuga, sest kõik osalised on selle protokolli järgi sõltumata oma arvutusvõimsusest vms parameetritest võrdsed. See tähendab, et Internet on arhitektuuri poolest loodud võimaldama demokraatlikku avatud ruumi.</P>




<P>Kui füüsilises keskkonnas asuvale erakasutuses olevale ruumile on enamasti seatud mingid kasutuspiirangud, nt lahtioleku ajad, sihtotstarve vms, siis Interneti andmesideprotokollid on lahti ööpäevaringselt ja nende avalikule kasutusele piiranguid üldiselt ei seata. Kui piiranguid on, siis on need enamasti pakettide optimaalsete liikumistrajektooride tagamiseks, ja võrguliiklusse sekkumisse muudel eesmärkidel vaadatakse halvasti.</P>




<P>Seega ei näe ma Interneti puhul eriti sügavat tähendust avaliku ja erakasutuses oleva &quot;poolavaliku&quot; ruumi eristusel, sest seda erisust praktikas sisuliselt pole ja seda pole ka võimalik mingis kuigi mõttekas tähenduses tekitada. Mistõttu jääb meile pigem dilemma, et kas Internet on tervikuna avalik ruum või pole ta seda.</P>




<P>Et tegu on avaliku ruumiga, sellele osutavad Interneti kõige fundamentaalsemad omadused. Sedasama peegeldab minu arvates aga ka Interneti roll ühiskonnas.</P>




<P>Näiteks on meil olemas veebikonstaablid, kes peavad Internetis korda. Internetis toimuvad avalikud arutelud, millega kõik inimesed võivad liituda, toimuvad kampaaniad ja algatused. Riigiasutused omavad Internetis oma esindusi ja võimaldavad endaga suhelda. Internetis on võimalik allkirjastada õiguslikult siduvaid lepinguid, teha finantstehinguid. Saab valida esindajaid Riigikogusse ja omavalitsustesse.</P>




<P>Muuseas, Linnar Viik, kes on üks neist kärmetest kübermeeleavalduste kriitikutest, kirjutab <A HREF="http://www.epl.ee/news/arvamus/linnar-viik-leimivaba-avalik-ruum.d?id=50974800">ühes oma vanemas artiklis</A>: &quot;Olen arvamusel, et avalik internet on lahutamatu osa meie avalikust ruumist. Soov seda ruumi korrastada on võimalik vaid kogu avalikku ruumi korrastades. Tasub aga püüda ka enamat — kuna internet on meile uusim ja arenevaim osa avalikust ruumist, peaksime püüdma seda kasutada ka avalikuks hoiakute muutmiseks või vähemalt mõistmiseks.&quot;</P>




<P>Kuna ta kinnitab, et Internet on avaliku ruumi osa ja et Internetti kui avalikku ruumi tuleb korrastada kogu avalikku ruumi korrastades, siis näib temagi eeldavat, et tegu on ühetaolise avaliku ruumiga.</P>




<H2>Kõik Internetti meelt avaldama!</H2>




<P>Niisiis on meil hulganiselt tõendeid selle kohta, et Internet on avalik ruum, kus peaks kehtima demokraatlikud põhiõigused. See tähendab ühtlasi seda, et kui keegi väidab, et mõni põhiõigus Internetis millegipärast ei kehti, siis lasub selle tõestamise koorem üldiselt temal enesel. Ning kuna Eesti Vabariigis — nagu igas viisakas demokraatlikus riigis — kuulub meeleavalduste korraldamine sõnavabaduse osana põhiõiguste komplekti, siis — kui me ei lase end eksitada arutlustesse kunstlikult sokutatavast sõjaduslikust terminoloogiast — tuleb eeldada, et ka Internetis on rahumeelne meeleavaldamine oma eri kujudel kodanike võõrandamatu õigus.</P>




<P>Ehk siis keegi ei saa öelda, et ummistamisaktsioonid ja muud senitundmata meeleavalduse vormid tuleb ilma pikemata kõrvale jätta. Küll võib olla, et nende korraldamisel on vaja tunda seadust ja jälgida, et oleks täidetud teatud tingimused. Tulles vastu paljudele Anonymouse kriitikutele — kui ummistamisaktsioon viiakse läbi meelelahutuseks, aga mitte meelavaldusena, siis on meil probleem.</P>




<P>Juhin tähelepanu, et ka tavakeskkonnas on piketeerimine päris keeruline tegevus. Asju valesti korraldades võib riskida trahvidega. Väga valesti tehes ka kriminaalkaristusega. Aga peab olema erakordselt rumal meeleavaldaja, et sattuda reaalselt vangi. Mõtelgem kasvõi pronksiöö rahutustele! Ummistusaktsioonide puhul on aga kriminaalkaristus standardiks ja viis aastat vangistust on varnast võtta. Kas see on proportsionaalne karistus? Millega seda põhjendatakse?</P>




<P>Kuigi tõestamise koorem lasub minu arvates praeguseks ammugi ummistamise vastastel, siiski pole ma veel põhiliste argumentideni jõudnudki. Mistõttu lõpetan praeguseks pikaleveninud jutu ja kirjutan sellele suure tõenäosusega millalgi lähiajal järje.</P>




<P>Jääge ootele!</P>

]]></content>
  </entry>
  
  <entry>
    <title type="html"><![CDATA[Opsüsteemi valimise fundamentaalne e-oskus]]></title>
    <link href="http://boamaod.github.com/blog/2012/03/28/oskusest-opsysteemi-valida/"/>
    <updated>2012-03-28T13:26:00+03:00</updated>
    <id>http://boamaod.github.com/blog/2012/03/28/oskusest-opsysteemi-valida</id>
    <content type="html"><![CDATA[<p>Keskmine arvutikasutaja ei tea reeglina midagi opsüsteemidest ega valikust nende vahel. Vahel on bravuurselt väidetud, et ei peagi teadma, kui kõik vajalik lihtsalt töötab. Tõsi, kümmekonna aasta eest see ehk oligi nii, aga vajadus teha opsüsteemide seast kaalutletud valik on muutunud ajaga järjest aktuaalsemaks.</p>




<!-- more -->




<p>Mõtleme nende teemade üle <a href="http://www.delfi.ee/news/paevauudised/eeesti/toimub-uleeuroopaline-e-oskuste-nadal.d?id=64131035">üleeuroopalise e-oskuste nädala</a> ja <a href="https://fsfe.org/news/2012/news-20120328-02.en.html">rahvusvahelise vabade dokumendivormingute päeva</a> puhul natuke järele.

<p>Üheks opsüsteemi valikule mõtlemise põhjuseks on kindlasti arvutustehnika tootjate üha suurenev soov muuta klient toote ostmisel sunnismaiseks. Müüakse toodet, millega kasutaja saab ilusti ära teha hulga põhiasju &#8212; ja teebki. Kui aga tekib vajadus mõne lisavõimaluse järele, siis on süsteem seadistatud niimoodi, et täiendavat tarkvara vms teenuseid saab osta ainult tootja ametlikust kanalist. Kasutaja lukustatakse ühe tootja valduses oleva müügikanali külge ega lasta tal valida, mida ta ostetud riistvaraga teha soovib. Tootjad seavad kasutajale ametlike kanalite välise tarkvara, multimeedia vms kasutamiseks nii juriidilisi takistusi garantiilepingute jms näol kui ka lisavad tootele &#8220;tehnilisi kaitsemeetmeid&#8221;, millest möödaminemine on seadusega karistatav.</p>

<p>See piirab oluliselt <b>kasutaja vabadust</b> valida, mida ta oma tehnikaga peale hakkab. Kasutaja küll arvab, et arvuti on tema oma, ent tegelikult kuulub see talle ainult väga piiratud tingimustel. Absurdsel viisil on paljudel juhtudel kasutaja lootus kalli raha eest soetatud füüsiline objekt andmevoogude mõttes enda kontrolli alla saada praeguseks juba õiguslikus mõttes võimatu.</p>

<p>Tootjail on mõistagi oma käitumisele põhjendus. Nad ütlevad, et tagavad niimoodi <b>kasutaja turvalisust</b> ja võitlevad <b>piraatluse vastu</b>. Kellel võiks midagi selle vastu olla? Ainuke asi, et need väited on tõesed vaid väga kitsas ulatuses.</p>

<h2>Sunnismaisuse põhjendamatus</h2>

<p>Kasutajatel ametlike kanalite välise tarkvara paigaldamiseks palju olulisemaid põhjusi, kui soov hiilida kõrvale tarkvara eest nõutud hinna maksmisest. On olemas hulk priivara ja vabatarkvara, mis annab ametlikest kanalitest pakutavale tarkvarale silmad ette. Kasutaja võib tahta tarkvara oma äranägemise järgi mugandada ja omada oma arvutisüsteemi üle täielikku kontrolli. Neil motiividel pole mingit pistmist piraatlusega, küll aga sooviga olla oma tegevuses vaba ja sõltumatu.</p>

<p>Ka turvalisuse argument ei pea tegelikult paika. Kuigi esmapilgul näib usutav, et kasuaja lukustamine ametliku kanali külge maandab turvariskid, siis reaalselt ei jõua tootja oma kanaleid siiski kontrollida. Selleks pole lihtsalt piisavalt ressursse. Kuna tegemist on tootja valduses oleva suletud kanaliga, siis püütakse turvavigu pigem maha vaikida ja nende parandamist edasi lükata, lootes, et neid ei kasutata kurjasti ära. Kasutaja ise elab illusioonis, et ta on hästi turvatud, tema tähelepanu hajub ja ta muutub kergeks saagiks igasugu skeemitajatele.</p>

<p>Turvalisuse argumendil on aga ka teine külg. Kasutaja arvuti täielik turvamine eeldab tootja täielikku kontrolli arvuti üle ja selle poole üritavad tootjad ka liikuda. Lisaks emotsionaalsele probleemile oma riistvara kellegi kontrolli alla andmisega on sellega seotud vältimatu risk, et tootja ainuturvaline kanal langeb kellegi pahatatliku kätte. Aeg-ajalt jooksevad läbi uudised, et kuskile häkiti sisse. Kui aga häkkimise tulemuseks pole ainult hulga delikaatsete isikuandmete lekkimine, vaid täielik kontroll kõigi kasutajate arvutite üle koos kõigi andmete, lisaseadmete, sh veebikaamerate, printerite, kiipkaardilugejate ja muu säärasega, siis on see suurim turvarisk, mida on võimalik ette kujutada.</p>

<p>Tootja kontroll kasutaja arvuti üle opsüsteemi tasandil on ka hea vahend riigistruktuuridele inimeste jälgimiseks. Kuigi me elame õigusriigis, kus ilma põhjendatud kahtlustuseta ja kohtu loata kellegi privaatsust rikkuda ei tohiks, siis soov jälgida on alati olemas olnud. See ei kao kuskile. Kui tehnilised võimalused jälgimiseks suurenevad, küll siis leitakse ka juriidilisi tagauksi nende rakendamiseks. Ilma garanteeritud privaatsuseta pole aga demokraatlik riigikord elujõuline.</p>

<p>Probleem arvutisüsteemide sunnismaistamisega pole spetsialistile mingi uudis. Eesti keeles annab teemast kõige avarama ülevaate ehk Kanada päritolu kodanikuühiskonna aktivist Cory Doctorow oma artiklis <a href="http://peeterpaul.motskula.net/2012/01/11/lukustamine-cory-doctorow/">Lukustamine: lähenev sõda üldotstarbeliste arvutitega</a>.</p>

<h2>Õige opsüsteem tagab vabaduse</h2>

<p>Mis on selle jutu moraal? Ikka see, et seda sunnismaistamist annab ja tuleks vältida. Selleks pole tegelikult vaja muud, kui seda, et kasutaja oleks ohtudest ja võimalustest teadlik. Kui kasutaja oskab arvutipoes ütelda ja endale kindlaks jääda, et ta ei taha olla sunnismaine, vaid tahab võimalust kasutada <b>vaba opsüsteemi</b> ja <b>vaba tarkvara</b>, siis ei jää ka müüjatel-tootjatel muud üle, kui kasutajate vajadustega kohaneda. See ei sünni aga enne, kui ühiskonnas tekib piisav teadlikkus, et oma arvuti &#8220;mitte mürgitamiseks&#8221; on ka muid võimalusi, kui osta endale viimane versioon tootja poolt ametlikult soovitatavast opsüsteemist koos kõigi vajalike lisavidinatega alates viirusetõrjest kuni tulemüürini.</p>

<a href="http://kysi-mult-linuxit.alvatal.ee/"><img style="float: right; margin: 0 0 1em 1.5em;" src="http://juhend.estobuntu.org/banners/kysi-mult-linuxit/kysi-sygis-180x162.png" alt="Küsi minult Linuxit --- sest September on opsüsteemi vahetuskuu!" title="Küsi minult Linuxit --- sest September on opsüsteemi vahetuskuu!"></a><p>On lootust, et praeguses infovabadusliikumise ja fooliumrevolutsiooni õhkkonnas võib see teadlikkus ka oluliselt tõusta. Tegelikult käivitasime juba 2011. aasta septembris vabatarkvara entusiastidega prooviks algatuse <a href="http://kysi-mult-linuxit.alvatal.ee/">&#8220;Küsi minult Linuxit&#8221;</a>, mille peamine siht ongi suurendada inimeste teadlikkust opsüsteemi valimise põhjustest ja võimalustest. Tõdeme rõõmuga, et selle järel on tõusnud nii huvi Linuxil põhinevate opsüsteemide vastu kui ka rahulolevate kasutajate hulk. Ometi vajab veel suurt tööd, et selline fundamentaalne e-oskus nagu vajadustele vastava opsüsteemi valimine jõuaks nn tavalise arvutikasutaja teadvusse kui normaalne ja reaalne tegutsemisviis.</p>

<p>Selle fundamentaalse e-oskuse arendamise suhtes on tegelikult lootustandev mobiilseadmete ja tahvelarvutite turul toimuv. Kasutajad on juba ära õppimas seda, et kui nad tahavad vabalt oma seadet kasutada, siis tuleb poes küsida mõnda Androidiga vidinat. Sest siis on vähemalt lootust. Nad teavad, et kui nad ostavad endale Apple&#8217;i toote, siis saavad nad küll hea riistvara, aga piiratud võimalused selle kasutamiseks. Tõsi, kasutajad ei tea, et Android on opsüsteem ja lisaks veel Linuxil põhinev, aga nad teavad, et nad tahavad seda. Kui see teadmine kasutajate peades natuke laagerdub ja levib sealt ka väljapoole mobiilide ja tahvlite konteksti, siis toob see loodetavasti kaasa tervitatavaid muutusi arvutustehnika turustamise mudelites.</p>

<p>Seni on sellise infotehnoloogilise ärkamise takistuseks olnud peamiselt arvutimüüjate partnerluslepingud suurtootjatega, mis võimaldavad neil teatud tingimustel pakkuda tehnikat soodsama hinnaga ja nautida niimoodi turul konkurentsieelist. Turg on sisse töötatud ja müüjatel puudub soov eksperimenteerida või otsida uusi võimalusi, kasutajal lastakse arvutisse opsüsteemi valida väga harvadel juhtudel ja ka siis soovitatakse üldjuhul vaikimisi Microsoft Windowsi.</p>

<p>Karuteene opsüsteemi valiku e-oskuse arengule on teinud ka süüdimatu piraatlusevastane propaganda, mille tulemusel on kasutajatele jäänud mulje, et ükspuha mis netist alla laaditud tarkvara, seda enam opsüsteem, on piraattarkvara. Kui rääkida ka igati teadlikule ja haritud kasutajale <a href="http://www.ubuntu.com/">Ubuntust</a> või selle Eesti vajadustele kohandatud sugulasest <a href="http://estobuntu.org/">Estobuntust</a>, siis selgub sageli, et eeldatakse automaatselt, et tegemist on millegi õiguslikult taunitavaga. &#8220;On see ikka legaalne,&#8221; küsitakse &#8212; sest tasuta lõunaid ju ei ole. Ometi on Linuxil ja piraatlusel teineteisega sama vähe pistmist nagu kalal jalgrattaga. Linux on avatud lähtekoodiga vaba tarkvara, mis on algusest lõpuni koostatud vabatahtlike autorite ühistööna ning antud hoolikalt koostatud litsentse kasutades avalikku kasutusse.</p>

<p><iframe width="480" height="360" src="http://www.youtube.com/embed/LNf421C2XWU" frameborder="0" allowfullscreen></iframe>
</p>

<h2>Valikuvõimaluste teadvustamine</h2>

<p>Opsüsteemi valimise fundamentaalse e-oskuse arendamist toetab näiteks 2011. riiklik õppekava. Selles seatakse koolide informaatikatundidele nõue, et neis peab olema tagatud eri opsüsteemidega arvutite kasutamise võimalus. Juba praegu on <a href="http://viki.pingviin.org/Miks_kasutada_Estobuntut?#Estobuntu_arvutiklassides_jms_t.C3.B6.C3.B6kohtadel">mitmetes koolides</a> kasutusel Estobuntu opsüsteem. On ka märkimisväärne lootus, et Linuxil põhinevad opsüsteemid hakkavad Eesti koolides levima massiliselt, sest seni koolidele võileivahinnaga müüdud Windows-opsüsteem läheb Microsofti hinnapoliitika järgi juba 2014. aastast neile <a href="http://abi.rvg.edu.ee/?Vaba_tarkvara">üle 10 korra kallimaks</a>. Õpetajate palk on niigi väike, miks peaks seda kulutama asjadele, mille kasutamise peamine põhjendus on harjumuse jõud?</p>

<p>Kuigi olukord annab lootust, et vähemasti järgmine kasutajate põlvkond õpib opsüsteemi valima, on probleemid lukustatud süsteemidega siiski juba ammu kohal ja näitavad süvenemise märke. Nende lahendamist ei saa lükata ebamäärasesse tulevikku.</p>

<p>Seepärast kavatseme vabatarkvara kogukonnaga korrata ka sel aastal kampaaniat <a href="http://kysi-mult-linuxit.alvatal.ee/kampaaniast.php">&#8220;September on opsüsteemi vahetuskuu&#8221;</a>, mis päädib rahvusvahelse tarkvaravabaduse päeva tähistamisega 15. septembril.</p>

<p>See aasta on eriline ka seetõttu, et ilmub Ubuntu pikaajalise toega n-ö ärikasutaja väljalase. Estobuntu vabatahtlikud juba tegutsevad selle nimel, et anda pikaajalise toega Ubuntu baasil välja ka samavõrd väärikas Estobuntu, mida soovijad võiks järgnevate aastate jooksul ilma kõhklusteta kasutada nii kodus, kontoris kui ka koolis. Loomulikult ootame selle tagamiseks uusi abikäsi ja otsime ka partnereid, kes aitaks Estobuntul ühiskonnas veelgi suuremat kandepinda leida. Selleks et aidata viia ellu Eesti inimeste informatsioonilise enesemääramise õigust.</p>

<p>Estobuntu projekt elab vabatahtlike kaastööst ja kuulub levitamisele nendesamade litsentside alusel, mida kasutab Ubuntu baassüsteem. Estobuntu on avalik hüve ja selle tagamisele on oodatud kaasa aitama igaüks.</p>

<p>Ent soovitame ka väiksema tehnilise oskusega kasutajatel peatuda korraks infokiirteel, teha paus ja mõtelda selle peale, mil määral määrab meie kui infoühiskonna kodanike vabadused tegelikult ära opsüsteemi valik. Ja kui tekib huvi proovida mõnda vaba inimese opsüsteemi, aga ei tea, kust alustada, siis tasub alati panna proovile <a href="http://estobuntu.org/mis-estobuntu">viimane Estobuntu väljalase</a>.</p>

<p><iframe width="480" height="360" src="http://www.youtube.com/embed/bW7aDvn3q3s" frameborder="0" allowfullscreen></iframe></p>

]]></content>
  </entry>
  
  <entry>
    <title type="html"><![CDATA[Piraadipartei meediaülevaade märtsini 2012]]></title>
    <link href="http://boamaod.github.com/blog/2012/03/17/meediaylevaade-kuni-2012/"/>
    <updated>2012-03-17T16:03:23+02:00</updated>
    <id>http://boamaod.github.com/blog/2012/03/17/meediaylevaade-kuni-2012</id>
    <content type="html"><![CDATA[<p>Piraadiparteide liikumine on Eesti avalikkuses siiani kajastatud suhteliselt pealiskaudselt ja episoodiliselt. Huvipuudus on olnud m&otilde;lemapoolne. MT&Uuml; Piraadipartei pole pidanud vajalikuks teha erilisi pingutusi avalikkuse huvi p&auml;lvimiseks ja ka meedia huvi on piirdunud rahvusvaheliste uudisteagentuuride p&otilde;hjal genereeritud nupukestega piraadiparteide edust valimistel Rootsis, Saksamaal v&otilde;i mujal.</p>




<!-- more -->




<p>Kui MT&Uuml; Piraadipartei 2009. aastal loodi, &uuml;letas teema siiski uudisk&uuml;nnise. Seda tegelikult veel enne, kui vastloodud MT&Uuml; selleks valmis oli, sest <em>Eesti Ekspress</em> kaevas juba m&otilde;ni p&auml;ev p&auml;rast MT&Uuml; asutamist juhatuse liikmete kohta v&auml;lja selle napi isikliku info, mis suutis, ja <a href="http://www.ekspress.ee/news/paevauudised/elu/ettevaatust-piraadipartei.d?id=27689761">esitas seda m&otilde;nev&otilde;rra koomilises v&otilde;tmes</a>.</p>


<p>M&otilde;ni n&auml;dal p&auml;rast esmakajastust avaldati siiski džentelmenlikult ka <a href="http://www.ekspress.ee/news/paevauudised/eestiuudised/eesti-piraadipartei-ullitas-manifesti.d?id=27689721">Piraadipartei seisukohad</a>, milles juhatus p&uuml;&uuml;dis esialgu hoida v&auml;ga madalat profiili. Avalduses puudutati ainult k&otilde;ige tuntumaid infovabaduse teese, distantseeriti end harjumusp&auml;rastest poliitilistest teemadest ja kutsuti &uuml;les liituma ning t&auml;psema programmi koostamisel kaasa l&ouml;&ouml;ma: &quot;Piraadipartei ei paku hetkel &uuml;laltoodud probleemidele &uuml;htset lahendust, pigem otsime aktiivseid kaasv&otilde;itlejaid, et antud probleemid &uuml;heskoos &uuml;letada.&quot;</p>


<p>Selline pehme avaldus ei tekitanud tuliseid reaktsioone ega suuremat huvi. Jaagup Irve nentis oma <a href="http://www.dragon.ee/irve/blog//2009_06_01_arhiiv.html">blogikandes</a>, et avaldus &quot;tundus kuidagi mannetu&quot; ja avaldas lootust, et &quot;parteisse liigub m&otilde;ni hea jutuga vabamaailma ideoloog, sest arvan, et maailm vajab ravimipatentide kaotamist ning meditsiinilise teadus- ja arendust&ouml;&ouml; rahastusp&otilde;him&otilde;tete reformimist&quot;. Natuke kaugemale l&auml;ks <a href="http://www.syndikaat.ee/news.php?uID=3162&amp;lang=est">oma anal&uuml;&uuml;siga</a> Andres Laiapea, kes tunnustas avalduse p&otilde;hiseisukohti autori&otilde;iguste reformi osas ja diagnoosis: &quot;See on vastuoluline olukord, millele ei ole n&auml;ha rahuldavat lahendust, sest m&otilde;ne veebilehe sulgemine ei muudaks kokkuv&otilde;ttes midagi, aga kui selles k&uuml;simuses j&auml;rele anda, siis t&auml;hendab see ju sisuliselt autori&otilde;igusest loobumist, mis m&otilde;juks loomet&ouml;&ouml;stusele laastavalt.&quot;</p>


<h2>
    P&otilde;hjalikum kajastus</h2>


<p>Esimene ja ilmselt ka ainus <a href="http://arvamus.postimees.ee/179218/guido-viik-piraatide-voi-autorite-erakond/">p&otilde;hjalikum kirjutis piraadiliikumise kohta</a> p&auml;rineb futuroloog Guido Viigi sulest, kes v&otilde;rdleb selle esilet&otilde;usu maailmas roheliste omaga ja r&otilde;hutab piraadiparteisid just t&auml;nap&auml;eva loomemajanduse huvide esindajatena. Piraadiparteid on p&otilde;hjusega keskendunud autori&otilde;iguse reformimisele, sest praegune autori&otilde;igus on t&auml;nap&auml;eva loomemajanduse korraldamiseks sama ebakohane, kui olid 19. sajandi seadused t&ouml;&ouml;turu v&otilde;i 1950. aastate seadused loodushoiu korraldamiseks. Guido Viik kinnitab, et piraadiliikumise esilet&otilde;us Eestis on paratamatu ja leiab, et &uuml;likooliikka j&otilde;udnud &quot;laulva revolutsiooni p&otilde;lvkonnal&quot; on k&otilde;ik eeldused &quot;m&auml;ng uuele v&auml;ljakule &uuml;le viia&quot; ja oma vanemate n&uuml;&uuml;dseks tardunud m&otilde;tteviisidele &quot;tuul alla teha&quot;.</p>


<p>Piraadipartei algusaegadest p&auml;rineb ka ainus <a href="http://www.delfi.ee/news/paevauudised/arvamus/kristjan-velbri-piraadipartei-on-kamp-vargaid.d?id=24354445">katse esitada piraatliku maailmavaate kriitikat</a>, millega sai maha Kristjan Velbri. Ta kirjeldab &quot;piraate&quot; &uuml;pris sarnaselt viimasel ajal ACTA-protestide raames esile kerkinud ametliku retoorikaga kui &quot;vargakampa&quot; ja kinnitab: &quot;Piraadipartei ei hinda kirjanike, kunstnike, muusikute, teadlaste ega inseneride panust meie &uuml;hiskonda. /&#8212;/ <font class="articleBody">Piraadipartei levitatav s&otilde;num tuletab v&auml;ga kibedalt meelde kommuniste, kelle s&otilde;nul ei tohiks keegi kasumit teenida ning k&otilde;ik peaks &uuml;hiskasutuses olema. Loodetavasti ei saavuta selline naiivne m&otilde;tteviis laiemat heakskiitu.</font>&quot; Kes siin tegelikult naiivne on, j&auml;&auml;gu lugeja otsustada.</p>


<p>Omamoodi kriitikana v&otilde;ib k&auml;sitleda ka autori&otilde;igusi kaitsvate organisatsioonide propagandabro&scaron;&uuml;&uuml;re, mis teoste loata kopeerimist demoniseerivad ja kannatavatest autoritest dikenslikke pilte maalivad. Eriti grotesksena m&otilde;jub Ameerika Kaubanduskoja poolt koostatud ja meie kultuuriministeeriumi poolt levitatud <a href="https://kule.kul.ee/avalik/meedia/Autorioigus/Autorioigus_kaitseb_loomingulist.pdf">P&otilde;hiteadmisi autori&otilde;igusest</a>: &quot;Kui k&otilde;ik hangiksid n&auml;iteks endale filmid piraatkoopiatena, ei elaks neid luues &auml;ra ning filme enam ei tehtaks. K&otilde;ik toodetakse ju ausa tarbija rahaga. /&#8212;/ Piraatkoopia kasutaja s&ouml;&ouml;b nii autori kui ka ausa tarbija leiba.&quot;</p>


<p>Piraatluse teema &uuml;ldse k&otilde;ige mastaapsem &#8212; kuigi mitte tingimata k&otilde;ige sisukam &#8212; k&auml;sitlus on ilmselt seotud meie oma &quot;suurima netipiraadi&quot; Kristjan Luige juhtumiga. Sellega alustas 2009. aasta juulis <a href="http://www.youtube.com/watch?v=F3EiYKryS4c">telesaade <em>Pealtn&auml;gija</em></a>, mille kinnitusel suudeti &quot;osalt t&auml;nu <em>Pealtn&auml;gija</em> poolt politseile antud vihjetele&quot; p&auml;rast kolmekuulist jahti l&otilde;puks tuvastada ja &uuml;lekuulamisele vedada &quot;Eesti k&uuml;berajastu nahaalseimaks piraadiks peetav Kristjan&quot;. Harju Maakohus langetas Kristjan Luige k&uuml;simuses otsuse veebruaris 2012. Kuigi Kristjan Luik on otsuse edasi kaevanud, ja nii kahjude arvestamise kui menetlusprotsessi endaga on seotud hulk t&otilde;siseid kahtlusi, siis on avalik huvi selle vastu piirdunud Askur Alasi <a href="http://www.ekspress.ee/news/paevauudised/elu/ajastu-mark-hasarti-sattunud-internetipiraat.d?id=63969055">artikli</a> ja sellele j&auml;rgnenud Kristjan Luige <a href="http://www.ekspress.ee/news/arvamus/arvamus/kristjan-luik-aitah-acta.d?id=63979211">pihtimusega</a> <em>Eesti Ekspressis</em>.</p>


<p>K&otilde;ige l&auml;hemale piraatluse teemalisele sisulisele arutelule on vast j&otilde;utud seoses Lotte-filmiga, kui j&auml;llegi <em>Eesti Ekspress</em> kutsus <a href="http://www.ekspress.ee/news/paevauudised/eestiuudised/filmitegijad-ekspressi-umarlauas-kas-lotte-allalaadimine-on-vargus.d?id=64038469">piraatluse teemal arutlema</a> filmimehed Andres Maimiku, Artur Talviku ja Janno P&otilde;ldma. &Uuml;heskoos j&otilde;uti veendumusele, et kui autor &uuml;ldse saabki autori&otilde;igusega kaitstud teoste kopeerimisest kahju, siis peaks seda pigem h&uuml;vitatama m&otilde;ne &uuml;ldise maksuga ja mitte ajama taga &uuml;ksikuid kopeerijaid.</p>


<p>Just seda artiklit pean ma m&auml;rgiks sellest, et Eesti avalikkus on l&otilde;puks v&auml;lja kasvamas propagandast, mis Ameerika Kaubanduskoja jt vahendusel seni suhteliselt valutult l&auml;bi on l&auml;inud ja mille kohaselt iga loata valmistatud koopia autori&otilde;igusega kaitstud materjalist on kuritegu autorite, &uuml;hiskonna ja &uuml;ldse k&otilde;ige vastu. Veel 2007. aastal, kui &quot;autorikaitsjad&quot; <a href="http://wwx.postimees.ee/291007/esileht/siseuudised/292144.php">jahtisid vahelduva eduga veebisaiti</a>, mis tegeles filmide eestikeelsete nn f&auml;nnit&otilde;lke korras tehtud subtiitrite kogumisega, ei julgenud veel keegi avalikkuse ees autori&otilde;iguse m&otilde;ttekuses kahelda; kuigi kahtlemata paistab f&auml;nnit&otilde;lge hoolimata v&otilde;imalikest juriidilistest k&uuml;simustest sotsiaalselt t&auml;iesti aktsepteeritava tegevusena.</p>


<h2>
    Mitte ainult autori&otilde;igus</h2>


<p>Seoses v&otilde;ltsimisvastase kaubanduslepingu probleemidega on autori&otilde;igusega seotud teemad l&otilde;puks avalikkuse ette kerkinud. Kuigi 2012. aasta veebruaris oli p&auml;evi, mil eri v&auml;ljaannetes ilmus autori&otilde;igusi puudutavaid artikleid lausa kolmekaupa ja blogid ajasid autori&otilde;iguse teemadel &uuml;le &auml;&auml;re, siis suur osa neist j&auml;i siiski manifestilaadseks, seadmata v&auml;ga konkreetseid sihte autori&otilde;iguse uuendamiseks. Eraldi v&auml;&auml;rib neist kindlasti m&auml;rkimist Artur Talviku <a href="http://www.epl.ee/news/kultuur/artur-talvik-meie-reliikvia-on-infovabadus.d?id=63872432">Meie reliikvia on infovabadus!</a>, mille pealkirjast sai veebruarikuu ACTA-protestide &uuml;ks lipukirju, k&otilde;ige v&auml;rskem anal&uuml;&uuml;siv artikkel on vast Hendrik Alla <a href="http://www.postimees.ee/705250/voitlus-digitaalsete-tuuleveskitega/">V&otilde;itlus digitaalsete tuuleveskitega</a>.</p>


<p>M&otilde;isteajaloolisi selgitusi ja filosoofilist perspektiivi p&uuml;&uuml;dis autori&otilde;iguse teemale lisada advokaat Tooma Liiva oma artiklis <a href="http://juura.ee/gw.php/news/article/view/id/9">Kes kelle tagant &quot;varastab&quot;?</a> Ta v&otilde;rdleb v&otilde;ltsimisvastase kaubanduslepingu vastaseid protestiaktsioone tarastamisvastaste &uuml;lest&otilde;usudega Inglismaa ajaloost ja nendib: &quot;Kui autori&otilde;iguste kaitsjad &uuml;ritavad v&auml;ita, et inimesed on asunud massiliselt varastama, siis v&otilde;ib vastu v&auml;ita, et tegelikult on autori&otilde;igustega &auml;ritsejad ise esimestena varguse teele l&auml;inud, asudes inimkultuuri tarastama ja sellest &uuml;ha suuremaid t&uuml;kke enda omaks kuulutama. /&#8212;/ Oleks aeg informatsiooniga hangeldajatelt tagasi v&otilde;tta see, mis on rahvalt sajandite jooksul kokku varastatud.&quot;</p>


<p>Tihti j&auml;&auml;takse aga m&auml;rkamata see, et tegelikult <a href="http://www.vikerkaar.ee/?page=Arhiiv&amp;a_act=content&amp;a_number=263">t&otilde;i need teemad avalikkuse ette</a> juba ajakiri <em>Vikerkaar</em> 2011. aasta l&otilde;pus.</p>


<p>Lisaks K&auml;rt Nemvaltsi suurep&auml;rasele &uuml;levaateartiklile &quot;Autori&otilde;igusest 21. sajandil &#8212; realistlikult&quot; leidub seal ka artikleid vabakultuurist, vabatarkvarast, allikakaitsest ja paljust muust piraadiliikumisele s&uuml;damel&auml;hedasest. K&otilde;ige p&otilde;hjalikum ja samas piraadiliikumise seisukohtadele autori&otilde;iguse teemal k&otilde;ige l&auml;hemal seisev artikkel v&otilde;iks olla siiski Peeter P M&otilde;tsk&uuml;la t&otilde;lgitud <a href="http://peeterpaul.motskula.net/2012/03/01/greensefa-looming-ja-autorioigus-digitaalajastul/">programmiline seisukoht Euroopa Parlamendi roheliste fraktsioonilt</a>. Selle fraktsiooni liikmeteks on lisaks meie Indrek Tarandile ka Rootsi Piraadipartei esindajad Christian Engstr&ouml;m ja Amelia Andersdotter. Fraktsioon <em>Rohelised/Euroopa Vabaliit</em> on nende teemadega tegelenud juba aastaid ja kujundanud v&auml;lja k&uuml;llaltki p&otilde;hjaliku strateegia autori&otilde;iguste reformiks.</p>


<p>Autori&otilde;igusest kaugemale ulatuvatest teemadest on piraadiliikumisele algusest peale olnud oluline demokraatliku protsessi l&auml;bipaistvus ja selles osalemise k&otilde;igile k&auml;ttesaadavaks tegemine. Tegelikult p&auml;rinevad ka need teemad otse autori&otilde;iguse v&otilde;itlustandrilt ega ole niisama v&auml;lja m&otilde;eldud, sest just seadusloome protsessi v&auml;hene transparentsus, m&otilde;jutatavus kinnimakstud lobit&ouml;&ouml;st ja huvigruppide puudulik kaasamine on olnud p&otilde;hjuseks piraatluse vastaste seaduste j&auml;rk-j&auml;rgulisele karmistamisele. Ja selle v&otilde;itluse l&otilde;ppu pole veel n&auml;ha.</p>


<p>Sellistest laiematest teemadest, nagu riigiaparaadi transparentsus, toimiv kaasamine, s&uuml;lemmajandus jpm, pole piraadiliikumise kontekstis Eestis praktiliselt &uuml;ldse kirjutatud; parima &uuml;levaate piraadiparteidele olulistest p&otilde;him&otilde;tetest annab aga ilmselt Rootsi Piraadipartei asutaja Rick Falkvinge <a href="http://piraadipartei.ee/content/piraadi-rooliratas">Piraadipoliitika l&auml;bi &quot;piraadi rooliratta&quot;</a>. Siiski tuleb tunnistada, et sellega seonduvad teemad on ka Piraadiparteil veel t&auml;ielikult l&auml;bi m&otilde;tlemata. Rick Falkvinge m&otilde;ttemaailmaga tutvumiseks pole aga viidatud infograafik eesti keeles sugugi ainus v&otilde;imalus. Autori&otilde;iguste reformimise teemale toob ta analoogia ajaloost artiklis <a href="http://peeterpaul.motskula.net/2012/02/08/rick-falkvinge-keegi-ei-noudnud-kulmikumaksu/">Keegi ei n&otilde;udnud k&uuml;lmikumaksu</a>, Ameerika &Uuml;hendriikide isikuvabadusi puudutavate seaduste allak&auml;iku k&auml;sitleb ta aga essees <a href="http://irve.eu/blog/2011/12/rick-falkvinge-kas-toesti-neljandasse-kasti/">Kas t&otilde;esti neljandasse kasti?</a></p>


<p>Siit edasi muutub k&otilde;ik veel kraadi v&otilde;rra ebam&auml;&auml;rasemaks&#8230; N&auml;iteks osalusdemokraatia <em>Occupy</em>-algatust kajastati ja viidi l&auml;bi Tarmo J&uuml;risto eestvedamisel <a href="http://memokraat.ee/2011/10/memokraat-new-yorgis/">Memokraadi blogis</a>. Samamoodi p&uuml;&uuml;avad piraadiparteid &uuml;le maailma leida uusi viise kodanike kaasamiseks poliitilisse protsessi. Andres Laiapea on kajastanud <a href="http://infopartisan.blogspot.com/2012/03/acta-kusimus-kutab-kirgi-ka-soomes.html">Soome Piraadipartei tegemisi</a> ja andnud ka <a href="http://infopartisan.blogspot.com/2012/03/luhike-ulevaade-piraadiparteide.html">l&uuml;hi&uuml;levaate piraadiparteide liikumisest l&auml;hiriikides</a>.</p>


<p>Tegelikult on Piraadipartei nimi kajanud eri kontekstides p&auml;ris palju. Piraadipartei v&otilde;imaliku esilekerkimise &uuml;le on spekuleeritud nii <a href="http://www.postimees.ee/735958/ruussaar-tana-protestitakse-ka-eesti-poliitika-vastu/">raadiosaates Keskp&auml;evatund</a> kui ka mitmetes ajaleheartiklites. Fakt on aga see, et MT&Uuml; Piraadipartei on siiski eelk&otilde;ige piraadiliikumisega kaasa m&otilde;tlev algatusgrupp ning reaalset erakonnastumist veel l&auml;hiajal ette pole n&auml;ha.</p>



]]></content>
  </entry>
  
</feed>
